---
title: 东坡先生墓志铭
cover-image: sushi.jpg
---

弟苏辙撰

予兄子瞻谪居海南*<small><font color="grey">公元1097年四月贬海南儋州，时年六十有二</font></small>*。四年春正月，今天子即位*<small><font color="grey">宋哲宗农历1100年正月病逝，宋徽宗同月即位</font></small>*，推恩海内，泽及鸟兽。夏六月，公被命渡海北归。明年*<small><font color="grey">1101年，建中靖国元年</font></small>*，舟至淮浙，秋七月，被病，卒于毗陵*<small><font color="grey">农历1101年七月二十八日</font></small>*。吴越之民相与哭于市，其君子相与吊于家，讣闻四方，无贤愚皆咨嗟出涕。太学之士数百人，相率饭僧惠林佛舍。呜呼，斯文坠矣，后生安所复仰！公始病，以书属辙曰：“即死，葬我嵩山下，子为我铭。”辙执书哭曰：“小子忍铭吾兄！”*<small><font color="grey">在此言年龄不够准确。因为古人以老为尊，所以希望年龄大些。苏轼生于农历1036年12月19日，即为一岁，过完年之后就是二岁，所以苏轼的年龄比现今计算的年龄要大两岁</font></small>*

公讳轼，姓苏氏，字子瞻，一字和仲，世家眉山。曾大父讳杲，赠太子太保，妣宋氏，追封昌国太夫人；大父讳序，赠太子大傅，妣史氏，追封嘉国太大人；考讳洵，赠太子大师，妣程氏，追封成国太夫人。公生十年*<small><font color="grey">苏轼生于公历1037年1月8日，宋仁宗景祐三年农历1036年十二月十九日</font></small>*，而先君宦学四方，太夫人亲授以书，闻古今成败，辄能语其要。太夫人尝读东汉史，至范滂传，慨然太息，公侍侧曰：“轼若为滂，夫人亦许之否乎？”太夫人曰：“汝能为滂，吾顾不能为滂母耶？”公亦奋厉有当世志。太夫人喜曰：“吾有子矣！”比冠，学通经史，属文日数千言。

嘉祐二年*<small><font color="grey">公元1057年</font></small>*，欧阳文忠公考试礼部进士，疾时文之诡异，思有以救之。梅圣俞时与其事，得公论刑赏以示文忠，文忠惊喜以为异人，欲以冠多士，疑曾子固所为－子固，文忠门下士也－乃寘公第二，复以春秋对义居第一，殿试中乙科。以书谢诸公，文忠见之，以书语圣俞曰：“老夫当避此人，放出一头地！”士闻者始哗不厌，久乃信服。

丁太夫人忧*<small><font color="grey">苏轼母亲程夫人同年四月去世，年四十八，苏轼丁忧三年</font></small>*。终丧，五年*<small><font color="grey">嘉祐五年即公元1060年</font></small>*，授河南福昌主簿，文忠以直言荐之秘阁。试六论，旧不起草，以故文多不上；公始具草，文义粲然，时以为难。比答制策，复入三等，除大理评事，签书凤翔府判官*<small><font color="grey">公元1061年</font></small>*。长吏意公文人，不以吏事责之，公尽心其职，老吏畏服。

关中自元昊叛命，人贫役重，歧下岁以南山木筏自渭入河，经砥柱之险，衙前以破产者相继也。公偏问老校曰：“木筏之害本不至此，若河渭未涨，操筏者以时进止，可无重费也。患其乘河渭之暴，多方害之耳。”公即修衙规，使衙前得自择水工，筏行无虞，乃言于府，使得系籍，自是衙前之害减半。

治平二年*<small><font color="grey">宋英宗年号，即公元1065年</font></small>*，罢还判登闻鼓院。英宗在藩闻公名，欲以唐故事召入翰林；宰相限以近例，欲召试秘阁。上曰：“未知其能否，故试；如苏轼，有不能耶！”宰相犹不可。及试二论，皆入三等，得直史馆。

丁先君忧*<small><font color="grey">公元1066年四月，公历5月21日其父苏洵病逝</font></small>*。服除，时熙宁二年也*<small><font color="grey">宋神宗年号，即公元1069年</font></small>*，王介甫*<small><font color="grey">王安石</font></small>*用事，多所建立，公与介甫议论素异，既还朝，寘之官告院。四年，介甫欲变更科举，上疑焉，使两制三馆议之，公议上，上悟曰：“吾固疑此，得苏轼议，意释然矣。”即日召见，问：“何以助朕？”公辞避，久之乃曰：“臣窃意陛下求治太急、听言太广、进人太锐，愿陞下安静以待物之来，然后应之。”上竦然听受，曰：“卿三言朕当详思之。”介甫之党皆不悦，命摄开封推官，意以多事困之，公决断精敏，声闻益远。会上元，有旨市浙灯，公密疏：“旧例无有，不宜以玩好示人。”即有旨罢。殿前初策进士，举子希合，争言祖宗法制非是，公为考官，退拟答以进，深中其病。自是，论事愈力，介甫愈恨。御史知杂事者，乃诬奏公过失，穷治无所得，公未尝以一言自辩，乞外任避之，通判杭州*<small><font color="grey">公元1071年十一月到杭州任通判</font></small>*。

是时，四方行青苗、免役、市易，浙西兼行水利盐法。公于其间，常因法以便民，民赖以少安。高丽入贡使者凌蔑州郡，押判使臣皆本路莞库，乘势骄横，至与铃辖亢礼，公使人谓之曰：“远夷慕化而来，理必恭顺，今乃尔暴恣，非汝导之，不至是也！不俊，当奏之。”押伴者惧，为之小戢。使者发币于官吏，书称甲子公，却之曰：“高丽于本朝称臣，而不禀正朔，吾安敢受！”使者亟易书称熙宁，然后受之，时以为得体。吏民畏爱，及罢去，犹谓之学士，而不言姓。

自杭徙知密州*<small><font color="grey">公元1074年十一月到密州任太守</font></small>*。时方行手实法，使民自疏财产以定户等，又使人得告其不实，司农寺又下诸路，不时施行者，以违制论。公谓提举常平官曰：“违制之坐，若自朝廷，谁敢不从？今出于司农，是擅造律也，若何？”使者惊曰：“公姑徐之。”未几，朝廷亦知手实之害，罢之，密人私以为幸。郡尝有盗，窃发而未获，安抚转运司忧之，遣一三班使臣领悍卒数千人入境捕之，卒凶暴恣行，以禁物诬民，入其家争鬬至杀人，畏罪惊散欲为乱，民诉之，公投其书不视，曰：“必不至此。”溃卒闻之少安。徐使人招出，戮之。

自密徙徐*<small><font color="grey">公元1077年四月到徐州任太守</font></small>*。是岁河决曹村，泛于梁山泊，溢于南清河，城南两山环绕，吕梁百步扼之汇于城下，涨不时泄，城将败。富民争出避水，公曰：“富民若出，民心动摇，吾谁与守？吾在，是水决不能败城！”驱使复入。公履屦杖，策亲入武卫营，呼其卒长，谓之曰：“河将害城，事急矣，虽禁军，宜为我尽力卒！”长呼曰：“太守犹不避涂潦，吾侪小人效命之秋也！”执梃入火伍中，率其徒短衣徒跣，持畚锸以出筑东南长堤，首起戏马台，尾属于城。堤成，水至堤下，害不及城，民心乃安。然雨日夜不止，河势益暴，城不沈者三板，公庐于城上，过家不入，使官吏分堵而守，卒完城以闻。复请调来岁夫，增筑故城，为木岸以虞水之再至。朝廷从之。讫事，诏褒之，徐人至今思焉。

徙知湖州*<small><font color="grey">公元1079年三月自徐州移知湖州，四月二十九日到湖州任，时为宋神宗元丰二年</font></small>*，以表谢上。言事者擿其语以为谤，遣官逮赴御史狱。初公既补外，见事有不便于民者，不敢言、亦不敢默视也，缘诗人之义，托事以讽，庶几有补于国，言者从而媒孽之。上初薄其过，而浸润不止，至是不得已从其请。既付狱，必欲寘之死，锻链久之不决，上终怜之。促具狱，以黄州团练副使安置。公幅巾芒履，与田父野老相从溪谷之间，筑室于东坡，自号东坡居士*<small><font color="grey">时为公元1081年二月</font></small>*。

五年*<small><font color="grey">时为宋神宗元丰七年，公元1084年</font></small>*，上有意复用，而言者沮之。上手札徙汝州，略曰：“苏轼黜居思咎，阅岁滋深。人材实难，不忍终弃。”未至，上书自言有饥寒之忧，有田在常，愿得居之。书朝入，夕报可，士大夫知上之卒喜公也。会晏驾，不果复用。

至常，以哲宗即位，复朝奉郎，知登州*<small><font color="grey">公元1085年五月</font></small>*。至登，召为礼部郎中。公旧善门下侍郎司马君实及知枢密院章子厚二人冰炭不相入，子厚每以谑侮困君实，君实苦之，求助于公。公见子厚曰：“司马君实时望甚重，昔许靖以虚名无实见鄙于蜀先主，法正曰：‘靖之浮誉，播流四海，若不加礼，必以贱贤为累。’先主纳之，乃以靖为司徒。许靖且不可慢，况君实乎！”子厚以为然，君实赖以少安。既而朝廷缘先帝意欲用公，除起居舍人。公起于忧患，不欲骤履要地，力辞之，见宰相蔡持正，自言。持正曰：“公徊翔久矣，朝中无出公右者。”公固辞，持正曰：“今日谁当在公前者？”公曰：“昔林希同在馆中，年且长。”持正曰：“希固当先公耶？”卒不许，然希亦由此继补记注。元祐元年*<small><font color="grey">公元1086年</font></small>*，公以七品服入侍延和，即改赐银绯，二月迁中书舍人。

时君实方议改免役为差役。差役行于祖宗之世，法久多弊，编户充役，不习府官，吏虐使之，多以破产，而狭乡之民，或有不得休息者。先帝知其然，故为免役，使民以户高下出钱，而无执役之苦。行法者不循上意，于雇役实费之外取钱过多，民遂以病，若量出为入，毋多取于民，则足矣。君实为人忠信有馀而才智不足，知免役之害而不知其利，欲一切以差役代之。方差官置局，公亦与其选，独以实告，而君实始不悦矣。尝见之政事堂，条陈不可，君实忿然。公曰：“昔韩魏公刺陕西义勇，公为谏官，争之甚力，魏公不乐，公亦不顾。轼昔闻公道其详，岂今日作相，不许轼尽言耶？”君实笑而止。公知言不用，乞补外，不许，君实始怒，有逐公意矣。会其病卒，乃已。时台谏官多君实之人，皆希合以求进，恶公以直形己，争求公瑕疵，既不可得则因缘熙宁谤讪之说以病公，公自是不安于朝矣。

寻除翰林学士。二年*<small><font color="grey">元祐二年，公元1087年</font></small>*，复除侍读，每进读至治乱盛衰邪正得失之际，未尝不反复开导，觊上有所觉悟。上虽恭默不言，闻公所论说，辄首肯喜之。三年*<small><font color="grey">公元1088年</font></small>*，权知礼部贡举，会大雪苦寒，士坐庭中，噤不能言。公宽其禁约，使得尽其技。而巡铺内臣伺其坐起，过为凌辱，公以其伤动士心，亏损国体，奏之，有旨送内侍省挞而逐之，士皆悦服。尝侍上读祖宗宝训，因及时事，公历言今赏罚不明，善恶无所劝沮，又黄河势方西流而强之使东，夏人寇镇戎杀掠几万人，帅臣揜蔽不以闻朝廷亦不问事，每如此恐寖成衰乱之渐。当轴者恨之，公知不见容，乞外任。

四年，以龙图阁学士知杭州。时谏官言前宰相蔡持正知安州，作诗，借郝处俊事以讥剌时事，大臣议逐之岭南。公密疏言朝廷：“若薄确之罪则于皇帝孝治为不足，若深罪确则于大皇太后仁政为小累。”谓宜皇帝降敕置狱逮治，而太皇太后内出手诏赦之，则仁孝两得矣。宣仁后心善公言，而不能用。公出郊，未发，遣内侍赐龙茶、银合，用前执政恩例，所以慰劳甚厚。

及至杭，吏民习公旧政，不劳而治。岁适大旱，饥疫并作，公请于朝免本路上供米三之一，故米不翔贵；复得赐度僧牒百，易米以救饥者。明年方春，即减价粜常平米，民遂免大旱之苦。公又多作𫗴粥药剂，遣吏挟医，分坊治病，活者甚众。公曰：“杭，水陆之会，因疫病死比他处常多。”乃裒羡缗，得二千，复发私橐得黄金五十两，以作病坊，稍畜钱粮以待之，至于今不废。是秋复大雨，太湖汎溢害稼。公度来岁必饥，复请于朝，乞免上供米半；又多乞度牒，以籴常平米，并义仓所有，皆以备来岁出粜。朝廷多从之，由是吴越之民复免流散。

杭本江海之地，水泉咸苦，居民稀少。唐刺史李泌始引西湖水作六井，民足于水，故井邑日富；及自居易复浚西湖，放水入运河，自河入田，所溉至干顷。然湖水多葑，自唐及钱氏，岁辄开治，故湖水足用；近岁废而不理，至是湖中葑田积二十五万馀丈，而水无几矣。运河失湖水之利，则取给于江潮，潮浑浊多淤，河行阛阓中，三年一淘，为市井大患，而六井亦几废。公始至，浚茅山盐桥二河，以茅山一河专受江潮、以盐桥一河专受湖水，复造堰闸以为湖水畜泄之限，然后潮不入市；且以馀力复完六井，民稍获其利矣。公间至湖上，周视良久，曰：“今欲去葑田。葑田如云，将安所寘之？湖南北三十里，环河往来终日不达，若取葑田积之湖中为长堤以通南北，则葑田去而行者便矣。吴人种菱，春辄芟除，不遗寸草，葑田若去，募人种菱收其利，以备修湖，则湖当不复湮塞。”乃取救荒之馀，得钱粮以贯石数者万；复请于朝，得百僧度牒以募役者。堤成，植芙蓉杨柳其上，望之如图画，杭人名之“苏公堤”。

杭僧有净源者，旧居海滨，与舶客交通牟利，舶至高丽，交誉之。元丰末其王子义天来朝，因往拜焉，至是源死，其徒窃持其画像，附舶往告义天，亦使其徒附舶来祭，祭讫，乃言国母使以金塔二祝皇帝、太皇太后寿。公不纳而奏之曰：“高丽久不入贡，失赐予厚利，意欲来朝，以未测朝廷所以待之薄厚，故因祭亡僧而行祝寿之礼，礼意鲜薄盖可见矣。若受而不答则远夷或以怨怒，因而厚赐之，正堕其计。臣谓朝廷宜勿与知，而使州郡以理却之。然庸僧猾商敢擅招诱外夷，邀求厚利，为国生事，其渐不可长，宜痛加惩创。”朝廷皆从之。未几，高丽贡使果至，公按旧例使之，所至吴越七州实费二万四干馀缗，而民间之费不在，乃令诸郡量事裁损。比至，民获交易之利而无侵扰之害。

浙江潮自海门东来，势如雷霆，而浮山峙于江中，与渔浦诸山犬牙相错，涸洑激射，岁败公私船不可胜计。公议自浙江上流，地名石门，并山而东，凿为运河，引浙江及豁谷诸水二十馀里以达于江；又并山为岸，不能十里以达于龙山之大慈浦，自浦北折抵小岭，凿岭六十五丈以达于岭东古河，浚古河数里以达于龙山运河，以避浮山之险，人皆以为便。奏闻，有恶公成功者，会公罢归，使代者尽力排之，功以不成。公复言：“三吴之水潴为太湖，太湖之水溢为松江以入海，海日两潮，潮浊而江清，潮水尝欲淤塞江路而江水清驶，随辄涤去，海口常通则吴中少水。思昔苏州以东，公私船皆以篙行，无陆挽者；自庆历以来，松江大筑挽路，建长桥以扼塞江路，故今三吴多水。欲凿挽路为十桥，以迅江势。”亦不果用，人皆恨之。公二十年间再莅此州*<small><font color="grey">公元1091年，距初次任杭州已20年</font></small>*，有德于其人，家有画像，饮食必祝；又作生祠以报。

六年*<small><font color="grey">元祐六年，公元1091年</font></small>*，召入为翰林承旨，复侍迩英。当轴者不乐，风御史攻公。公之自汝移常也，受命于宋，会神考晏驾，哭于宋。而南至扬州，常人为公买田。书至，公喜作诗，有闻好语之句，言者妄谓公闻讳而喜，乞加深谴，然诗刻石有时日，朝廷知言者之妄，皆逐之。公惧，请外补，乃以龙图阁学士守颍*<small><font color="grey">同年八月二十二日，苏轼到颍州任</font></small>*。

先是开封诸县多水患，吏不究本末，决其陂泽注之惠民河，河不能胜则陈亦多水；至是又将凿邓艾沟，与颍河并，且凿黄堆，注之于淮，议者多欲从之。公适至，遣吏以水平准之，淮之涨水高于新沟几一丈，若凿黄堆，淮水顾流浸州境，决不可为。朝廷从之。郡有宿贼尹遇等数人，群党惊劫杀变主及捕盗吏兵者非一，朝廷以名捕不获，被杀者噤不敢言。公召汝阴尉李直方，谓之曰：“君能擒此，当力言于朝，乞行优赏；不获，亦以不职奏免君矣。”直方退，缉知群盗所在，分命弓手往捕其党，而躬往捕遇。直方有母年九十，母子泣别而行。手戟刺而获之，然小不应格，推赏不及，公为言于朝，请以年劳改朝散郎阶为直方赏，朝廷不从。其后吏部以公当迁，以符会考，公自谓已许直方，卒不报。

七年*<small><font color="grey">公元1092年</font></small>*，徙扬州发运司。旧主东南漕法，听操舟者私载物货，征商不得留难，故操舟者富厚以官舟为家。补其弊漏而周船夫之乏困，救其所载，率无虞而速达。近岁不忍征商之小失，一切不许，故舟弊人困，多盗所载，以济饥寒，公私皆病。公奏乞复故，朝廷从之。

未越岁，以兵部尚书召还，兼侍读。是岁，亲视南郊，为卤簿使，导驾入大庙，有贵戚以其车从争道，不避仗卫，公于车中劾奏之，明日中，使传命申敕有司，严整仗卫。寻迁礼部，复兼端明殿翰林侍读二学士。高丽遣使请书于朝，朝廷以故事尽许之，公曰：“汉东平王请诸子及太史公书，犹不肯予；今高丽所请有甚于此，其可予之乎？”不听。公临事必以正，不能俯仰随俗，乞守郡自效。八年以二学士知定州*<small><font color="grey">公元1093年。

定久不治，军政尤弛，武卫卒骄惰不教，军校蚕食其廪赐，故不敢何问。公取其贪污甚者，配隶远恶，然后缮修营房，禁止饮博，军中衣食稍足，乃部勒以战法，众皆畏服。然诸校多不自安者，有卒史复以赃诉其长，公曰：“此事吾自治则可，汝若得告，军中乱矣！”亦决配之，众乃定。会春大阅，军礼久废，将吏不识上下之分。公命举旧典，元帅常服坐帐中，将吏戎服，奔走执事。副总管王光祖自谓老将，耻之，称疾不出。公召书吏作奏将上，光祖震恐而出，讫事，无敢慢者。定人言：“自韩魏公去，不见此礼至今矣！”北戎久和，边兵不试，临事有不可用之忧，惟沿边弓箭社兵，与寇为邻，以战射自卫，犹号精锐。故相庞公守边，因其故俗，立队伍将校，出入赏罚缓急可使。岁久法弛，复为保甲所挠，渐不为用。公奏为免保甲，及两税折变科配，长吏以时训劳，不报，议者惜之。

时方例废旧人，公坐为中书舍人，日草责降官制，直书其罪，诬以谤讪，绍圣元年遂以本官知英州，寻复降一官；未至，复以宁远军节度副使安置惠州。公以侍从齿岭南编户，独以少子过自随。瘴疠所侵，蛮蜑所侮，胸中泊然无所蒂芥，人无贤愚皆得其欢心，疾苦者畀之药，殒毙者纳之竁。又率众为二桥，以济病涉者，惠人爱敬之。

居三年，大臣以流窜者为未足也，四年*<small><font color="grey">绍圣四年，公元1097年</font></small>*，复以琼州别驾安置昌化。昌化非人所居，食饮不具，药石无有。初僦官屋以庇风雨，有司犹谓不可，则买地筑室，昌化士人畚土运甓以助之，为屋三间。人不堪其忧，公食芋饮水著书以为乐。时从其父老游，亦无间也。

元符三年*<small><font color="grey">公元1100年</font></small>*，大赦北还。初徙廉再徙永，已乃复朝奉郎，提举成都玉局观，居从其便。公自元祐以来未尝以岁课乞迁，故官止于此。勋上轻车都尉，封武功县开国伯，食邑九百户。将居许，病暑暴下，中止于常。

建中靖国元年六月，请老，以本官致仕，遂以不起。未终旬日，独以诸子侍侧曰：“吾生无恶，死必不坠，慎无哭泣。”以怛化问以后事，不答，湛然而逝，时七月丁亥也。公娶王氏，追封通义郡君；继室以其女弟，封同安郡君，亦先公而卒。子三人，长曰迈，雄州防御推官知河间县事；次曰迨、次曰过，皆承务郎。孙男六人：簟、符、箕、龠、荃、筹。明年闰六月癸酉，葬于汝州郏城县钓台乡上瑞里。

公之于文，得之于天。少与辙皆师先君，初好贾谊、陆贽书，论古今治乱，不为空言；既而读庄子，喟然叹息曰：“吾昔有见于中，口未能言，今见庄子，得吾心矣！”乃出中庸论，其言微妙，皆古人所未喻。尝谓辙曰：“吾视今世学者，独子可与我上下！”其既而谪居于黄，杜门深居，驰骋翰墨，其文一变，如川之方至，而辙瞠然不能及矣。后读释氏书，深悟实相，参之孔老，博辩无碍，浩然不见其涯也。先君晚岁读易，玩其爻象，得其刚柔远近喜怒逆顺之情，以观其词，皆迎刃而解。作易传，未完，疾革，命公述其志，公泣受命，卒以成书，然后千载之微言焕然可知也。复作论语说，时发孔氏之秘。最后居海南，作书传推明上古之绝学，多先儒所未达，既成三书，抚之曰：“今世要未能信，后有君子当知我矣。”至其遇事所为诗、骚、铭、记、书、檄、论、撰，率皆过人。有东坡集四十卷、后集二十卷、奏议十五卷、内制十卷、外制三卷。公诗本似李杜，晚喜陶渊明，追和之者几遍，凡四卷。幼而好书，老而不倦，自言不及晋人，至唐褚薛颜柳仿佛近之。平生笃于孝友，轻财好施。伯父太白早亡，子孙未立，杜氏姑卒未葬。先君没，有遗言。公既除丧，即以礼葬姑；及当可荫补，复以奏伯父之曾孙彭。其于人，见善称之如恐不及，见不善斥之如恐不尽，见义勇于敢为而不顾其后，用此数困于世，然终不以为恨。孔子谓：“伯夷叔齐古之贤人，曰求仁而得仁又何怨！”公实有焉。

铭曰：

>苏自栾城，西宅于眉，世有潜德，而人莫知。猗与先君，名施四方，公幼师焉，其学以光。
>
>出而从君，道直言忠，行险如夷，不谋其躬。英祖擢之，神考试之，亦既知矣，而未克施。
>
>晚侍哲皇，进以诗书，谁实间之，一斥而疏。公心如玉，焚而不灰，不变生死，孰为去来。
>
>古有微言，众说所蒙，手发其枢，恃此以终。心之所涵，遇物则见，声融金石，光溢云汉。
>
>耳目同是，举世毕知，欲造其渊，或眩以疑。绝学不继，如已断弦，百世之后，岂无其贤。
>
>我初从公，赖以有知，抚我则兄，诲我则师。皆迁于南，而不同归，天实为之，莫知我哀！

---

注释：

① 林语堂《苏东坡传》评价苏轼

>元气淋漓富有生机的人总是不容易理解的。像苏东坡这样的人物，是人间不可无一难能有二的。对这种人的人品个性做解释，一般而论，总是徒劳无功的。在一个多才多艺，生活上多彩多姿的人身上，挑选出他若干使人敬爱的特点，倒是轻而易举。我们未尝不可说，苏东坡是个秉性难改的乐天派，是悲天悯人的道德家，是黎民百姓的好朋友，是散文作家，是新派的画家，是伟大的书法家，是酿酒的实验者，是工程师，是假道学的反对派，是瑜伽术的修炼者，是佛教徒，是士大夫，是皇帝的秘书，是饮酒成瘾者，是心肠慈悲的法官，是政治上的坚持己见者，是月下的漫步者，是诗人，是生性诙谐爱开玩笑的人。可是这些也许还不足以勾绘出苏东坡的全貌。我若说一提到苏东坡，在中国总会引起人亲切敬佩的微笑，也许这话最能概括苏东坡的一切了。

② 苏轼一生所经历的北宋皇帝

<div class="figure">
  <img src="{{ site.baseurl }}/img/beisongnianhao.jpg"> 
</div>